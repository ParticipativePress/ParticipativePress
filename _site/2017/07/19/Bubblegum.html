<!doctype html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1"> 
    <link href="/assets/css/stylesheet.css" rel="stylesheet"> 
    <title>Bubblegum</title>
  </head>
  <body>

<div class="flex-container"> 

  <div id="nav"> 
     
 <h2> Participatieve Pers</h2>
    <div class="breakBottom"> </div>
    <table class="myTable">
        <tr class="trblue" > 
          
          <td  > <img src="/assets/images/wingding1.png" class="blogimage"></td> <td ><a href="/index.html"> Recent</a></td></tr>

        <tr class="trgreen"> <td> <img src="/assets/images/wingding4.png" class="blogimage"></td> <td><a href="/archive.html"> Archief</a></td></tr>

        <tr class="tryellow"> <td> <img src="/assets/images/wingding2.png" class="blogimage"></td> <td><a href="/about.html"> Over</a></td></tr>


    </table>

 
 <!-- <nav>
  
    <a href="/" >
      Home
    </a>
  
    <a href="/about.html" >
      About
    </a>
  
    <a href="/blog.html" >
      Blog
    </a>
  
</nav>

--> 

</div>

<div id="content"> 
    <h1>Bubblegum</h1>
<!--<p>19 Jul 2017 - Joachim Bovin</p>--> 
<!-- recensie-->

<div class="date"><p> 19 Jul 2017 - Joachim Bovin</p></div>
<div class="type"> <i> <p> recensie </p></i> </div>
<div class="byline"></div> 



<p>Travis Bretzer, voor velen nog een nobele onbekende, levert met zijn vierde album Bubblegum een verzameling radiovriendelijke nummers af met een hoog <i> bubblegum</i> gehalte.</p>

<p>Travis Bretzer speelde zichzelf in 2015 in de kijker met het album Waxing Romantic dat hem onder andere vergelijkingen met Mac Demarco opleverde. Hoewel ze beide een voorliefde hebben voor dromerige gitaren stonden er genoeg pareltjes op Waxing Romantic, zoals het mooie “Lonely Heart”, om Bretzer te onderscheiden van zijn lo-fi tijdgenoten. In 2016 volgde het excentrieke en een stuk minder gepolijste album Bitter Suites waar Bretzer resoluut koos voor een sound die deed denken aan speelse slaapkamerrockers zoals R. Stevie Moore of Ariel Pink. Nog geen jaar later heeft  Bretzer alweer een nieuw album klaar dat verder gaat waar Bitter Suites stopte.</p>

<p>Bretzer toonde zich op zijn vorige albums al een zeer bekwame songwriter die radiovriendelijke popdeuntjes niet schuwt en de titel van dit album doet hier niets anders vermoeden.  Terwijl Bitter Suites klonk als een schizofrene lo-fi trip opgenomen met een oude cassetterecorder ligt op Bubblegum de kwaliteit van de productie een stuk hoger.  Met als uitzondering de opgefokte opener “Heart en Soul” bestaat het album uit rustige poprock nummers, elk voorzien van een refrein dat als stroop je oren binnenglijdt, afgewisseld door emotionelere ballads. Hoogtepunten zijn “Up in the Morning”, het mooie “Peace, Love &amp; Harmony” en het voorlaatste nummer “Holy Ghost” dat met fragiele zangharmonieën doet denken aan Elliott Smith of Big Star.</p>

<p>Bretzer maakt er geen geheim van dat hij vlotte popliedjes maakt en bij sommige nummers wordt het allemaal net iets te braaf. Het album is relatief kort, juist een half uur, en is dan ook gedaan voor het begint te vervelen. Tijdens die 30 minuten horen we een excentrieke songwriter die een verzameling goed uitwerkte songs aflevert met, ja, een hoog bubblegum gehalte.</p>


<br>






</div> 
</div>
  </body>
</html>
